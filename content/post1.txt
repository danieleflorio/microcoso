[title]=Nasce microcoso, un cms minimale diy
[date]=2025-12-18
[author]=Dan1
Ho deciso di scrivermi da solo un piccolo CMS minimale.
Avevo bisogno di qualcosa di molto semplice per gestire un piccolo blog/diario personale.
Con il tempo vedremo se ci sarà la necessità di passare a qualcosa di più evoluto, oppure di sviluppare ulteriormente questo mio codice.
&nbsp;
Non ho utilizzato i vari generatori di siti statici in circolazione perché ritengo che, per le mie esigenze, siano fin troppo complessi. 
Persino i più semplici come [link: Eleventy | https://www.11ty.dev/ ].
&nbsp;
Probabilmente complice di questa mia riluttanza verso la modernità è anche la mia formazione. 
Ho iniziato a fare siti web all'università, parliamo dei primi anni 2000. 
All'epoca realizzavo piccoli siti in html/css scritto a mano, per me e per alcuni progetti open source.
L'idea che oggi, per scrivere quattro scemate online, sia necessario installare (nella migliore delle ipotesi) un framework come node.js , clonare con git un repository, rivedere 3 o 4 file di configurazione, e poi imparare il markdown...
Beh ho altro da fare nella vita. 
&nbsp;
Con poco più di duecento righe in php questo sito legge il contenuto dei miei post da file. 
C'è una formattazione custom che viene interpretata dal php, con la quale posso inserire il titolo del post, la data, l'autore e persino link ed immagini.
&nbsp;
Il tutto scrivendo un semplice file txt.
&nbsp;
[image: Lavorando a microcoso, sulla destra un post | img/2.png ]
&nbsp;
Trovo la mia formattazione custom più semplice del markdown, che per quanto potente include una marea di possibilità.
&nbsp;
Inoltre è più divertente ed educativo.
[image: Logo di PHP | img/1.png ]
E questo è un link al mio sito: [link: Visita il mio sito | https://example.com/ ]